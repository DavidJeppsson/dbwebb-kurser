---
---
Utvärdering av webbplatsers färgval och den känslan de signalerar
=======================

Denna rapport analyserar tre statliga myndigheters hemsidor. Först insamlas färgval och typografi, sedan framställs ett resultat som syftar till att se det budskap som myndigheterna vill sända med dessa val.

Urval
-----------------------

Jag bestämde mig för att titta på olika Svenska myndigheter. Detta då myndigheternas webbsidor har stora krav på sig att vara lättanvända och tydligt läsbara. Av de svenska myndigheterna valde jag Polisen, Migrationsverket och Finansinspektionen. Anledningen till att det blev dessa myndigheter är att jag har närstående som arbetar på två av dem, samt att jag i tidigare arbetsliv har haft mycket kontakt med den tredje. Så de var helt enkelt de jag hade någon form av koppling till.


Metod
-----------------------

Initialt studerades myndigheternas hemsidorna för att få förståelse för deras design. Färgerna hämtades sedan med hjälp av Firefox Developers inbyggda verktyg eyedropper för varje myndighets hemsida. Färgerna analyserades sedan med hjälp av Adobes color wheel i ett försök att fånga sidornas val av färgteman. Hemsidans val av typografi samlades även in med hjälp av Firefox developer tools. Med denna information analyserades resultaten och en uppfattning om vad respektive hemsida ville förmedla framställdes med hjälp av teori från bok.

Resultat
-----------------------

####Polisen####

Polisen använder sig huvudsakligen av en blå färg på vit och ljusgrå bakgrund. I footern använder de en mörkare nyans av blå. Utöver denna monokroma och sparsamma färgning använder de sig av en gul accentfärg genomgående på hemsidan. Både den blåa och gula färgen återfinns i Polisens logotyp.

Bakgrundsfärgen är vit, medans informationsrutor är ljusgråa. Överskrifter har den mörkare blå nyansen medans brödtexten är en mörkgrå färg. Färgerna är som sagt kopplade till Polisens logga men dessa färger återfinns i Svenska flaggan, om än lite mörkare varianter i den blåa färgen, samt en gul färg som går mer åt det orangea hållet.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #2E62A3">
<td style="height: 50px; width: 50px; background-color: #163253">
<td style="height: 50px; width: 50px; background-color: #ffcc33">
<td style="height: 50px; width: 50px; background-color: #e6e6e6">
<td style="height: 50px; width: 50px; background-color: #EFEFEF">
<td style="height: 50px; width: 50px; background-color: #FFFFFF">
</tr>
</table>

Typsnittet på sidan är ett sans-serif typsnitt både för headers och brödtext, vid närmare undersökning noterade jag att alla typsnitten var Open-sans eller Arial. Där Open-sans används genomgående och Arial i footern.

Vad gäller färgvalen blå och gul, kan man tänka sig att polisen inte hade så mycket val, polisen är i Sverige väldigt starkt kopplat till just blå, tänk på polisers mörkblåa uniformer och "blåljus". Det som dock är intressant är att polisen använder sig av mycket vitt och ljusgrått, hemsidan är ljus och använder en tydlig layout. Det blåa är genomgående i designen med fåtalet gula färg stänk. Sidan känns stoisk, en av färg kopplingarna man kan göra med blå är stabil. Stabilitet är det som polisen enligt mig lyckas förmedla med hemsidan, men med ett stänk av lekfullhet som också för det inbjudande. En simpel typografi, sparsamhet i färgvalen men ändå en öppen sida. Detta är profilen jag tror polisens hemsida vill förmedla. Säkerhet men även en öppenhet.

[FIGURE src="img/rapport/04_fargschema/polisen.png?w=600" caption="Polisen"]

####Migrationsverket####
Migrationsverkets hemsida skulle man kunna kalla analogt, detta då färgerna går i olika toner av lila till vinrött. Resterande delar av webbsidan går i vitt och toner av grått. Man skulle även kunna se det gråa och vita som den analoga färgskalan, och den lila/vinröda färgen som accentfärg.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #af193c">
<td style="height: 50px; width: 50px; background-color: #7A3164">
<td style="height: 50px; width: 50px; background-color: #732458">
<td style="height: 50px; width: 50px; background-color: #EEEEEE">
<td style="height: 50px; width: 50px; background-color: #FCFCFC">
</tr>
</table>

Typsnittet på sidan är sans-serif typsnittet Arial. Textfärgen är huvudsakligen svart. Det finns ingen variation i valet av typografi utan Arial används till allt som navigation, överskrifter och brödtext.

Migrationsverkets sida känns enkel, men nästan lite ofärdig då delar exempelvis navbaren känns ostylade, speciellt tydligt är detta i footern. Texten är för liten för ytan, bakgrunden är grå och dimensionerna på länkarna är inte måttade. Även bilden på huvudsidan är en tråkig och rätt dåligt tagen bild på ett smutsigt kontorshus med migrationsverkets-logga i centrum.

Jag är lite oklar på om det finns en klar profil som Migrationsverket tänkt igenom med hemsidan. Halva sidan känns som den har insiprerats från ett program från 70-talet, gammal stil som inte blivit uppdaterad helt enkelt. Samtidigt återfinns den lila/vinröda färgen genomgående i vissa bilder och delar av hemsidan.
Den "tråkiga" biten tolkar jag som att tydlighet är det viktigaste för sidan och inte design. Men tydligheten finns kvar i de mer stylade bitarna. Något som återigen får mig att känna att hemsidan är halvfärdig.


[FIGURE src="img/rapport/04_fargschema/migrationsverket.png?w=600" caption="Migrationsverket"]

####Finansinspektionen####
Finansinspektionen använder sig av ett monokromt teal (grön-blå) färgschema med en orange accentfärg eller komplementfärg. Detta över vit bakgrund och några gråa element.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #2C697B">
<td style="height: 50px; width: 50px; background-color: #163C45">
<td style="height: 50px; width: 50px; background-color: #EDF5F6">
<td style="height: 50px; width: 50px; background-color: #EBEBEC">
<td style="height: 50px; width: 50px; background-color: #FFFFFF">
<td style="height: 50px; width: 50px; background-color: #DD7F2F">
</tr>
</table>

Sidan använder sig av en del olika typsnitt som Open Sans ett sans-serif typsnitt och Crimson text ett serif typsnitt. Färgen på texten är antingen vit om den ligger på en av de grön-blå bakgrund och svart om bakgrunden är grå eller vit.

Sidan ger ett professionellt och genomtänkt intryck. Den kallare färgen teal matchas snyggt med den oranga färgen bidrar också med lite värme på sidan. Valen av färg och typografi känns väldigt genomtänkta. Sidan är snyggt designad men förmedlar den här professionaliteten i sin design. Huvudsakligen en steril känsla, något som känns rimligt när det handlar om en myndighet som ska minska ekonomiskt brottslighet. Jag tycker valen gör detta väldigt bra.

[FIGURE src="img/rapport/04_fargschema/finansinspektionen.png?w=600" caption="Finansinspektionen"]

Analys
-----------------------

Det man kan konstatera är att typografiskt är att alla tre sidorna använder sans-serif typsnitt till texten. Intressant att notera är att Finansinspektionen och Polisen använder sig av Open-sans medans Migrationsverket använder Arial, det ska dock nämnas att polisen använder Arial både för sin footer och som fallback om Open-sans inte kan användas. Så man kan klart se en koppling när det gäller typografi. Både Open-sans och Arial är kända som väl presterande fonter på webben. Vilket tyder på att samtliga sidor vill att text ska vara lättläst. Något som jag tror är viktigt när det gäller myndigheter är just att besökaren enkelt ska kunna ta till sig information.

De olika sidorna gör väldigt annorlunda val när det kommer till färgpalett, men det är för att de speglar myndighetens-logga.

Det känns värt att nämna att Finansinspektionen gör det modigaste valet i och med att de slänger in den orangea accentfärgen som inte finns med i loggan, detta tyder på att designen är medveten om färgteori. Finansinspektionens hemsida är den som enligt mig är mest väldesignade.

Polisen med den huvudsakliga blåa färgen och den gula accentfärgen, men mig veterligen har deras logga haft bägge färgerna väldigt länge, men det är bra att det jobbats in i hemsidan. Jag var positivt överraskad över hur väl designad polisens hemsida var.

Migrationsverket är den sida som designats sämst. Som jag nämnt tidigare känns den bitvis gammal och ofärdig. Men migrationsverket lyckades bättre än de andra webbsidorna i ett fall, denna sidan var designad så som jag väntade mig att en myndighets webbsida skulle se ut. Men med ganska små ingrepp hade webbsidan kunnats lyftas bitar av sidan ser väldigt bra ut.

Vidare hade varit intressant att undersöka vilka kriterier myndigheterna har på sin hemsida. Då det syns att tydligheten i text är viktigt på samtliga sidor, valen av typografi stödjer detta. Men vad har de försökt uppnå?

Referenser
-----------------------
* [Polisen](https://polisen.se/)  
* [Migrationsverket](https://www.migrationsverket.se/)
* [Finansinspektionen](https://www.fi.se/sv/)  
* Beaird, Jason & George, James (2014): The principles of beautiful web design (Sitepoint Pty Ltd Third ed.)

Författare
--------------
David Jeppsson
